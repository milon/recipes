---
extends:
    web: _layouts.post
    api: _layouts.api.post
section: content
title: বিবিখানা পিঠা
subtitle: ঐতিহ্যবাহী বিবিখানা পিঠা তৈরির রেসিপি
excerpt: ঐতিহ্যবাহী বিবিখানা পিঠা তৈরির রেসিপি
metaImage: "/assets/images/recipes/bibikhana-pitha.jpg"
date: "2023-01-04"
categories: ["নাস্তা", "ডেসার্ট", "পিঠা"]
---

চলুন দেখে নেয়া যাক ঐতিহ্যবাহী বিবিখানা পিঠা তৈরির রেসিপি।

## উপকরণ

- চালের গুড়া (৩৭৫ গ্রাম/ ১.৫ কাপ)
- ময়দা (১২৫ গ্রাম/ ০.৫ কাপ)
- কনডেন্স মিল্ক (২৫০ মিলি)
- খেঁজুরের গুড় (১ কাপ)
- ডিম (২ টা)
- চিনি (২ টেবিল চামচ)
- নারিকেল কোড়ানো (১ কাপ)
- বেকিং পাউডার (১/২ চা চামচ)
- লবন (১/২ চা চামচ)

![বিবিখানা পিঠা](/assets/images/recipes/bibikhana-pitha.jpg)

## রন্ধনপ্রণালী

প্রথমেই চালের গুড়া, ময়দা, চিনি, লবন আর বেকিং পাউডার একসাথে ভালো করে মিশিয়ে নিন যাতে কোন দলা না থাকে। এবারে একটা পাত্রে ২ টা ডিম নিয়ে ভালো করে ফেটিয়ে নিন। তারপর এতে কনডেন্স মিল্ক আর খেঁজুরের গুড় দিয়ে মিশিয়ে নিন, প্রয়োজনে কিছুটা পানি যোগ করতে পারেন। এবারে এতে নারিকেল কোড়ানো দিয়ে একটু ভালো করে মিশিয়ে নিন। এবারে এতে শুকনো উপরকণ গুলো দিয়ে ভালো করে মিশিয়ে নিন। মিশ্রনের ঘনত্ব অনেকটা প্যানকেক ব্যাটারের মত হবে। এবারে মিশ্রনটিকে ঢেকে ৩০ মিনিটের জন্য বিশ্রাম করতে দিন। আপনি যদি প্যাকেটের চালের গুড়া বা নারিকেল কোড়ানো ব্যবহার করে থাকেন, তাহলে এতে আরো আধা কাপ দুধ দিয়ে মেখে আরো ৩০ মিনিট অতিরিক্ত বিশ্রামে রাখুন যাতে নারিকেল কোড়ানো আর চালের গুড়া ভালো করে তরল শুষে নিতে পারে।

ট্রেডিশনালি এ পিঠা একটা পাত্রে ওয়াটার বাথে ঢেকে বেক করা হয়। তবে আপনি চাইলে ওভেনেও বেক করতে পারেন, সেক্ষেত্রে ওয়াটার বাথের প্রয়োজন নেই। ১৭৫ ডিগ্রি সেলসিয়াসে ৩৫-৪০ মিনিট বেক করুন। এরপরে বেকিং হয়ে গেলে পরিবেশন করুন।