---
extends:
    web: _layouts.post
    api: _layouts.api.post
section: content
title: ভাপা পিঠা
subtitle: সহজেই ভাপা পিঠা তৈরির রেসিপি
excerpt: সহজেই ভাপা পিঠা তৈরির রেসিপি
metaImage: "/assets/images/recipes/vapa-pitha.jpg"
date: "2022-01-02"
categories: ["নাস্তা", "ডেসার্ট", "পিঠা"]
---

চলুন দেখে নেয়া যাক দোকান থেকে কেনা রেডিমেড চালের গুড়া দিয়ে ভাপা পিঠা তৈরির রেসিপি।

## উপকরণ

- চালের গুড়া (৫০০ গ্রাম)
- দুধ (১০০ মিলি)
- খেঁজুরের গুড় (১ কাপ)
- নারিকেল কোড়ানো (১ কাপ)
- লবন (১/২ চা চামচ)
- চিনি (১/২ চা চামচ)

![ভাপা পিঠা](/assets/images/recipes/vapa-pitha.jpg)

## রন্ধনপ্রণালী

প্রথমেই চালের গুড়া, আধা চামচ চিনি আর আধা চামচ লবন একটা বড় পাত্রে নিয়ে তাতে কুসুম গরম দুধ দিয়ে
ভালো করে মেখে নিন। যেহেতু আমরা দোকান থেকে কেনা শুকনো চালের গুড়া ব্যবহার করছি, তাই এই ধাপটি খুবই
গুরুত্বপূর্ণ। নাহলে সব পিঠা ভেঙ্গে যাবে। চালের গুড়া দুধ মেশানোর পরে যাতে মিশ্রনটি এমন হয় যাতে গুড়া মুঠ
করলে দলা পাকিয়ে যায় আবার মাঝখানে চাপ দিলে ভেঙ্গে গুড়া গুড়া হয়ে যায়।

আপনার যদি স্টিমার থাকে তাহলে সেটি ব্যবহার করতে পারেন পিঠা তৈরির জন্য। না থাকলে একটি পাত্রের মুখে চিজ
ক্লথ ভালো করে বেধে নিয়ে স্টিমার তৈরি করে নিতে পারেন। এবারে স্টিমারের ভেতরে পানি দিয়ে ফুটাতে শুরু করুন।
পানি ফুটে বাষ্প বের হওয়া শুরু করলে স্টিমার পিঠা তৈরির জন্য রেডি।

এবারে একটা চ্যাপ্টা ছোট বাটিতে প্রথমে এক পড়ত চালের গুড়ি নিন। এরপর তাতে এক পড়ত নারিকেল কোড়ানো
দিন। তারপর এক পড়ত গুড়ের কুচি দিন। সবশেষে উপরে আরো এক পড়ত চালের গুড়ি দিয়ে আলতো করে চেপে
দিন। এবারে আরেকটি চিজ ক্লথ দিয়ে ঢেকে উপুর করে এটাকে স্টিমারের উপরে চাপিয়ে দিয়ে একটা ঢাকনা দিয়ে ঢেকে
দিন। ৪-৫ মিনিটের মধ্যেই পিঠা তৈরি হয়ে যাবে। আপনি পিঠার গায়ে টোকা দিয়ে সেটি যদি বাউন্স করে তার মানে
পিঠা তৈরি হয়ে গেছে। এবারে নামিয়ে নিয়ে গরম গরম পরিবেশন করুন।

কুয়াশা ঢাকা শীতের সকালে গরম গরম ধোঁয়া ওঠা ভাপা পিঠার কোন তুলনাই হয় না।
