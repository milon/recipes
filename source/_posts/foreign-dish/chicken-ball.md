---
extends:
    web: _layouts.post
    api: _layouts.api.post
section: content
title: চিকেন বল
subtitle: সুস্বাদু চিকেন বল তৈরির রেসিপি
excerpt: ভিন্নধর্মী চিকেন বল তৈরির রেসিপি
date: "2023-11-04"
metaImage: "/assets/images/recipes/chicken-ball.jpg"
categories: ["নাস্তা"]
---

চলুন দেখে নেয়া যাক মজাদার চিকেন বল তৈরির রেসিপি।

## উপকরণ

- হাড় ছাড়া মুরগী (৩০০ গ্রাম)
- কর্ণ ফ্লাওয়ার (২ টেবিল চামচ)
- কাঁচা মরিচ (৩/৪ টা)
- রসুনের গুড়া (১ চা চামচ)
- গোল মরিচের গুড়া (১ চা চামচ)
- ব্রেড ক্রাম্বস (১/২ কাপ)
- লবন (স্বাদমতো)
- ভাজার জন্য তেল

![চিকেন বল](/assets/images/recipes/chicken-ball.jpg)

## রন্ধনপ্রণালী

প্রথমেই হাড়ছাড়া মুরগীর মাংস নিয়ে ছোট ছোট করে টুকরা করে কেটে নিতে হবে। এবারে এতে লবন, রসুনের গুড়া, কাঁচা মরিচ কুচি, ব্রেড ক্রাম্বস, গোল মরিচের গুড়া নিয়ে মিশিয়ে নিতে হবে। এবারে একটা বাটিতে আধা কাপ পানিতে ২ টেবিল চামচ কর্ণ ফ্লাওয়ার নিয়ে ভাল করে গুলিয়ে নিতে হবে যেন কোন দানা না থাকে। এবারে এই মিশ্রনটিকে মুরগীর সাথে মিশিয়ে আধা ঘন্টার জন্য ম্যারিনেট করে রাখতে হবে।

এবারে মাংশের মিশ্রনটিকে ব্লেন্ডার বা ফুড প্রসেসরে দিয়ে ভালো করে ব্লেন্ড করে নিতে হবে। এবারে একটা পাত্রে গরম পানি ফুটতে দিয়ে তার মধ্যে চিকেনের মিশ্রন থেকে ছোট ছোট বল তৈরি করে সেদ্ধ করে নিতে হবে। খুব বেশি সময় সেদ্ধ করার প্রয়োজন নেই, বলগুলো পানির উপরে ভেসে উঠলেই বুঝতে হবে সেদ্ধ হয়ে গেছে, এবারে একটা পেপার টাওয়াল দিয়ে বলগুলো থেকে অতিরিক্ত পানি মুছে ফেলতে হবে। আপনি যদি চিকেন বল ফ্রিজে রেখে সংরক্ষন করতে চান, তাহলে এ পর্যায়ে বলগুলো ঠান্ডা করে ফ্রিজে রেখে দিতে হবে।

এবারে বলগুলোকে উচ্চ তাপে ডুবো তেলে বাদামী করে ভেজে নিতে হবে। বেশিক্ষন ভাজার প্রয়োজন নেই, যেহেতু বলগুলো ইতোমধ্যে সেদ্ধ করা হয়েছে। এবারে গরম গরম পরিবেশন করুন।