---
extends:
    web: _layouts.post
    api: _layouts.api.post
section: content
title: "প্যান পিজ্জা"
subtitle: খুব সহজেই ঘরে বসে প্যান পিজ্জা তৈরির রেসিপি
excerpt: খুব সহজেই ঘরে বসে প্যান পিজ্জা তৈরির রেসিপি
date: "2022-01-12"
metaImage: "/assets/images/recipes/pan-pizza.jpg"
categories: ["ইতালিয়ান"]
---

চলুন দেখে নেয়া যাক খুব সহজেই ঘরে বসে প্যান পিজ্জা তৈরির রেসিপি।

## উপকরণ

- ময়দা (৪৫০ গ্রাম)
- একটিভ ড্রাই ইস্ট (১৬ গ্রাম)
- লবন (১/২ চা চামচ)
- চিনি (১/২ চা চামচ)
- অলিভ ওয়েল (২ টেবিল চামচ)
- ক্যাপসিকাল (১ টা)
- মুরগী (১৫০ গ্রাম)
- চেরি টমেটো (১০-১২ টা)
- মজ্জারেলা চিজ (২৫০ গ্রাম)
- টমেটো (৪ টা)
- পেয়াজ (১ টা)
- রসুন (২ কোয়া)
- ওরিগ্যানো (১ চা চামচ)
- রোজমেরি (১/৪ চা চামচ)
- থাইম (১/৪ চা চামচ)
- গোল মরিচের গুড়া (১/২ চা চামচ)
- চিলি ফ্লেইক (১/৪ চা চামচ)


![প্যান পিজ্জা-বেকিংয়ের পূর্বে](/assets/images/recipes/pan-pizza-unbaked.jpg)

## রন্ধনপ্রণালী

প্রথমেই ডো তৈরির জন্য একটি পাত্রে ৩৭০ মিলি কুসুম গরম পানি নিয়ে তাতে ২ টেবিল চামচ অলিভ অয়েল,
আধা চা চামচ চিনি আর একটিভ ড্রাই ইস্ট দিন। মিনিট পাঁচেক অপেক্ষা করুন, যদি ইস্টের পানিতে বুদবুদ ওঠে
তার মানে ইস্ট জীবিত আছে। এবারে এতে ৪৫০ গ্রাম ময়দা আর আধা চা চামচ লবন দিয়ে ভালো করে মাখুন।
এটি একটি হাই হাইড্রেশন ডো(৭০%), তাই খুব ডো খুব আঠালো হবে। ৮-১০ মিনিট মাখানোর পর একটা বল
তৈরি করে রুম টেম্পারেচারে রেখে দিন ১ ঘন্টা। ডো অবশ্যই ঢেকে রাখবেন, নাহলে ডো শুকিয়ে যাবে।

এরমধ্যে আমরা পিজ্জা সস তৈরি করে নিতে পারি। ৪ টা টমেটোর গায়ে ছুরি দিয়ে আচড় কেটে পানিতে সেদ্ধ করতে
দিন ৩-৪ মিনিট। এতে করে টমেটোর খোসা আলগা হয়ে যাবে। এবারে টমোটো ব্লেন্ডারে নিয়ে ব্লেন্ড করে নিন।
এবারে একটা প্যানে অলিভ অয়েল নিয়ে তাতে পেয়াজ আর রসন কুচি দিয়ে দিন। পেয়াজ-রসুন নরম হয়ে বাদামী
রং ধরা শুরু করলে তাতে ব্লেন্ড করা টমেটো দিয়ে দিন। এবারে এতে রোজমেরি, ওরিগ্যানো, থাইম, গোল মরিচের
গুড়া, চিলি ফ্লেইক, আধা চামচ চিনি আর স্বাদমতো লবন দিয়ে রান্না করতে থাকুন। সস ঘন হয়ে এলে নামিয়ে
নিন।

![প্যান পিজ্জা](/assets/images/recipes/pan-pizza.jpg)

১ ঘন্টা পরে ডো এর সাইজ ডাবল হয়ে যাবে। এবারে আরো ৫ মিনিট ডো ভালো করে মেখে নিন। তারপর আবার
ঢেকে রেখে দিন ৩০ মিনিট। ব্যস ডো পিজ্জা তৈরির জন্য প্রস্তুত।

এবারে একটা বেকিং প্যানে ভালো করে অলিভ অয়েল মেখে নিন। এরপর ডো এখানে নিয়ে আঙ্গুলের মাথা দিয়ে
চেপে চেপে পুরো প্যানে ছড়িয়ে দিন। আপনি চাইলে যে কোন আকৃতিতে পিজ্জা তৈরি করতে পারেন, আমার বেকিং
প্যান যেহেতু চার কোনা, আমি ডেট্রয়েট স্টাইলের চার কোনা পিজ্জা তৈরি করছি। এবারে এর উপরে সস ছড়িয়ে দিন।
তারপর গ্রেট করে রাখা মজ্জারেলা চিজ ছড়িয়ে দিন। এবারে এর উপরে টপিং দিন। আমি টপিং হিসেবে চিকেন স্ট্রিপ,
চেরি টমোটো আর ক্যাপসিকাম ব্যবহার করেছি। আপনি আপনার পছন্দমতো যে কোন টপিং ব্যবহার করতে পারেন।

এবারে ২৫০ ডিগ্রি সেলসিয়াস তামমাত্রায় প্রি-হিট করা ওভেনে বেক করতে দিন ১২-১৫ মিনিট। ব্যস আপনার ঘরে
তৈরি প্যান পিজ্জা তৈরি। এবারে গরম গরম পরিবেশন করুন।
