---
extends: _layouts.post
section: content
title: মিক্সড ভেজিটেবল
subtitle: সু্স্বাদু আর পুষ্টিকর মিক্সড ভেজিটবল ডিসের রেসিপি
excerpt: সু্স্বাদু আর পুষ্টিকর মিক্সড ভেজিটবল ডিসের রেসিপি
date: "2020-04-04"
---

ভারী খাবার তো অনেক হলো, এবারে চলুন স্বাস্থ্যকর খাবারের দিকে নজর দেয়া যাক। দেখে নিন মিক্সড ভেজিটেবল
ডিসের রেসিপি।

## উপকরণ

- ব্রকোলি (১ টা)
- গাজর (২ টা)
- আলু (১ টা)
- মটরশুটি (১ কাপ)
- জুকিনি (মাঝারি সাইজের ১ টা)
- পেপে (১/২ কাপ)
- পেয়াজ (বড় সাইজের ১ টা)
- কাঁচামরিচ (২-৩টা)
- হলুদের গুড়া (১ চা চামচ)
- মরিচের গুড়া (১ চা চামচ)
- লবন (স্বাদমতো)
- ডিম (২ টা)
- তেল (২ টেবিল চামচ)

![মিক্সড ভেজিটেবল](/assets/images/recipes/mixed-vegetables.jpg)

## রন্ধনপ্রণালী

প্রথমেই সবগুলো সবজি ভাল করে ধুয়ে ছোট ছোট কিউব করে কেটে নিন। আমি যে সবগুলি ব্যবহার করেছি, সেগুলো
আমার ফ্রিজে ছিল। আপনি আপনার হাতের কাছে যে সবজিই পাবেন, সেগুলিই ব্যবহার করতে পারেন। এবারে সবজিগুলোর
পানি ঝড়িয়ে নিন। একটা প্যানে ২ টেবিল চামচ তেল নিয়ে তাতে পেয়াজ ঢেলে নিন। পেয়াজ একটু বাদামী রং ধারন করে
এলে তাতে হলুদ আর মরিচের গুড়া দিয়ে নেড়ে নিন। এবারে এতে সবজিগুলো ঢেলে দিন। ভালো করে নেড়ে দিয়ে তাতে
১ কাপের মত পানি দিয়ে ঢেকে দিন। কিছুক্ষনের মধ্যে সবজি সেদ্ধ হয়ে যাবে, এবং এর পানি শুকিয়ে যাবে। এবারে স্বাদমতো
লবন দিন। নামানোর আগে ডিমদুটো ভেঙ্গে দিয়ে ভালো করে মিশিয়ে, কাঁচামরিচ দিয়ে দিন। মিনিট তিনেক নাড়ানোর
পরে চুলা থেকে নামিয়ে নিন।

এই ডিসের প্রায় সব আইটেমই অপশনাল। আপনি চাইলে নাও দিতে পারেন। তবে ডিম দিলে সবজি ভাজিটি খেতে
অসাধারন হয়, তাই আমার সাজেশন ডিমের পার্টটি মিস করবেন না।
