---
extends: _layouts.post
section: content
title: গরুর মাংসের তেহারি
subtitle: অসম্ভব মজাদার গরুর মাংসের তেহারির রেসিপি
excerpt: অসম্ভব মজাদার গরুর মাংসের তেহারির রেসিপি
date: "2020-04-05"
metaImage: "/assets/images/recipes/beef-tehari.jpg"
categories: [biriyani, বিরিয়ানি, তেহারি, tehari]
---

গরুর মাংসের তেহারি পছন্দ করে না, এমন মানুষ খুঁজে পাওয়া খুব দুষ্কর। আসুন কিভাবে রাধুনী তেহারি মিক্স দিয়ে
ঝটপট তৈরি করে ফেলতে পারবেন গরুর মাংসের তেহারি, সেটা দেখে নেয়া যাক।

## উপকরণ

- গরুর মাংস (১ কেজি)
- পোলাও চাল (২ কাপ)
- তেল (১ কাপ)
- রাধুনী তেহারি মিক্স (১ টা)
- কাঁচা মরিচ (৬-৭ টা)
- টক দই (৫০০ গ্রাম)
- লবন (স্বাদমতো)
- পেয়াজ (১ কাপ)
- এলাচ (৪ টা)
- দারুচিনি (৪ টুকরা)
- লবঙ্গ (৪ টা)
- তেজপাতা (২ টা)

![গরুর মাংসের তেহারী](/assets/images/recipes/beef-tehari.jpg)

## রন্ধনপ্রণালী

প্রথমেই গরুর মাংস ধুয়ে ছোট ছোট টুকরা করে তাতে কিছুটা তেল, আধা কেজি টক দই আর ১ প্যাকেট তেহারী মিক্সের
পুরোটা মাখিয়ে ৩০ মিনিট থেকে ১ ঘন্টা ম্যারিনেট করে রাখতে হবে। আলাদা পাত্রে পোলাও চাল ভালো করে ধুয়ে পানি
ঝড়িয়ে রাখতে হবে।

এবারে ১টা কড়াইয়ে তেল নিয়ে তাতে ১ কাপ পেয়াজ বেরেস্তা করতে হবে। সেখান থেকে আধা কাপ তুলে রাখতে হবে।
এবারে বাকিটাতে এলাচ, দারুচিনি, লবঙ্গ, তেজপাতার অর্ধেকটা আর ম্যারিনেট করে রাখা মাংসের পুরোটা দিয়ে দিতে
হবে। এবারে ভালো করে কষিয়ে মাংস সিদ্ধ করে নিতে হবে। গরুর মাংস সিদ্ধ হতে সাধারনত একটু সময় লাগে।
সেক্ষেত্রে পানি যোগ করতে পারেন। মাংস সেদ্ধ হয়ে গেলে তা চুলা থেকে নামিয়ে রাখুন।

এবারে অন্য একটি পাত্রে তেল, কিছুটা পেয়াজ কুচি নিয়ে বাকি মশলা দিয়ে দিতে হবে। পেয়াজ নরম হয়ে এলে তাতে
পোলাও চাল দিয়ে ভালো করে ভেজে নিতে হবে। চাল ভাজা হয়ে গেলে পানি দিতে হবে। আমি ২ কাপ চাল নিয়েছি,
তার জন্যে ৬ কাপ পানি দিবো। আপনি চাইলে ৫ কাপ পানি আর ১ কাপ দুধও দিতে পারেন। চাল প্রায় সেদ্ধ হয়ে
গেলে আগে থেকে তৈরি করে রাখা মাংস আর ঝোল সব দিয়ে দিতে হবে। ভালো করে নেড়ে মিশিয়ে নিয়ে পানি পুরো
শুকিয়ে নিতে হবে। এবার ৬-৭টি গোটা কাচা মরিচ দিয়ে নেরে ১০ মিনিটের জন্যে দমে রেখে দিতে হবে। এই ১০ মিনিটে
৩-৪ বার তেহারি ওলট-পালট করে দিতে হবে। সবশেষে উপরে পেয়াজ বেরেস্তা ছিটিয়ে পরিবেশন করুন।
