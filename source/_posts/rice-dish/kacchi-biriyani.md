---
extends:
    web: _layouts.post
    api: _layouts.api.post
section: content
title: কাচ্চি বিরিয়ানি
subtitle: অসম্ভব মজাদার কাচ্চি বিরিয়ানির রেসিপি
excerpt: অসম্ভব মজাদার কাচ্চি বিরিয়ানির রেসিপি
date: "2023-12-27"
metaImage: "/assets/images/recipes/kacchi-biriyani.jpg"
categories: ["বিরিয়ানি"]
---

চলুন দেখে নেয়া যাক সহজে মজাদার কাচ্চি বিরিয়ানির রেসিপি।

## উপকরণ

- খাসির মাংস (১ কেজি)
- আলু (৪-৫ টা)
- পোলাও চাল (৪ কাপ)
- তেল (১ কাপ)
- কাঁচা মরিচ (৬-৭ টা)
- টক দই (২৫০ গ্রাম)
- লবন (স্বাদমতো)
- পেয়াজ (১ কাপ)
- এলাচ (৪ টা)
- দারুচিনি (৪ টুকরা)
- লবঙ্গ (৪ টা)
- তেজপাতা (২ টা)
- আদা বাটা (১ চা চামচ)
- রসুন বাটা (১ চা চামচ)
- গরম মসলা (২ চা চামচ)
- হলুদের গুড়া (১/২ চা চামচ)
- মরিচের গুড়া (১ চা চামচ)
- ধনিয়ার গুড়া (১ চা চামচ)
- জিরার গুড়া (১ চা চামচ)
- জায়ফল (১ টা)
- জয়ত্রী (২-৩ টুকরা)
- ঘি (২ টেবিল চামচ)
- জাফরন (১ চা চামচ)
- কেওড়া (১ চা চামচ)

![কাচ্চি বিরিয়ানি](/assets/images/recipes/kacchi-biriyani.jpg)

## রন্ধনপ্রণালী

প্রথমেই একটা পাত্রে খাসির মাংস নিয়ে ধুয়ে ছোট ছোট টুকরা করে তাতে কিছুটা তেল, ১ কাপ টক দই, হলুদের গুড়া, মরিচের গুড়া, ধনিয়ার গুড়া, জিরার গুড়া, গরম মসলার গুড়া, জায়ফল-জয়ত্রী বাটা, আদা-রসুন বাটা আর লবন মাখিয়ে ৪-৫ ঘন্টা ম্যারিনেট করে রাখতে হবে। সবচেয়ে ভালো হয় ওভারনাইট ৮+ ঘন্টা ম্যারিনেট করে রাখলে।

এবারে আলুর খোসা ছাড়িয়ে ধুয়ে হালকা নুন-হলুদ মাখিয়ে ডুবো তেলে বাদামি করে ভেজে নিতে হবে। 

এবারে একটা পাত্রে পর্যাপ্ত পানি নিয়ে তাতে পোলাও চাল ৮০ ভাগ সেদ্ধ করে নিতে হবে। চাল সেদ্ধ হয়ে গেলে তা চুলা থেকে নামিয়ে রাখুন।

এবারে যে পাত্রে বিরিয়ানি রান্না করবেন, সেটার তলায় ম্যারিনেট করা মাংস রেখে তার উপর আধা সেদ্ধ চাল আর আগে থেকে ভেজে রাখা আলু দিয়ে দিন। এবারে উপরে পেয়াজ বেরেস্তা, কয়েক চামচ ঘি, কেওড়া জল আর আধা কাপ দুধে ১ চামচ জাফরন আধা ঘন্টা ডুবিয়ে সেটা দিয়ে দিন। এবারে পাত্রের চারপাশ ময়দার ডো দিয়ে ভালো করে সিল করে দিন। এবারে পাত্রটি চুলায় দিয়ে প্রথমে ১০ মিনিট ফুল আচে দিন। তারপর পাত্রের সিল না ভেঙ্গে সেটাকে ওভেনে বেক করতে দিন ১৮০ ডিগ্রি সেলসিয়াস বা ৩৫০ ডিগ্রি ফারেনহাইটে দেড় ঘন্টা। 

এবারে বিরিয়ানি চুলা থেকে নামিয়ে চালের সাথে খাসির মাংস মিশিয়ে নিয়ে গরম গরম পরিবেশন করুন।